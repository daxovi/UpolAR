Katedra zabezpečuje studium v bakalářských, navazujících magisterských a doktorských studijních oborech Informatika a Aplikovaná informatika v prezenční i kombinované formě. Pracovníci katedry se věnují vědecké a výzkumné činnosti v různých oblastech informatiky. Na výzkumných projektech spolupracují s partnery z domácích i zahraničních vysokých škol, výzkumných institucí i firem.

Katedra informatiky má více než třicetiletou tradici ve vzdělávání informatiků a výzkumu v oblasti informatiky. Na katedře působí mladý kolektiv profesorů, docentů, asistentů a lektorů. Katedra poskytuje kvalitní vzdělání odpovídající standardu přední české vysoké školy. Nabízí prvotřídní zázemí, které zahrnuje moderně vybavené počítačové učebny a laboratoře, jakož i rozsáhlou, nadstandardně vybavenou knihovnu s aktuální literaturou.

*Zdroj: [prf.upol.cz](https://www.prf.upol.cz/katedry-a-zarizeni/matematika-a-informatika/)*
